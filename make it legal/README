
Goedendag Herman Lipsch,

Over iets minder dan zes weken is het alweer zover! 14 oktober 2021 zal de inhoudelijke behandeling van dossier ‘Edelhert’ plaatsvinden. Dit keer zal er geen uitstel komen door toedoen van het OM. Ik heb er zin in en ben er al een tijdje klaar voor.
 
De rechtszaak zoals die nu gevoerd wordt is hierdoor een makkelijk verhaal zou je zeggen.
Ik ben als voorzitter van stichting Suver Nuver én persoonlijk aansprakelijk gesteld, en een zogenaamde ‘bekennende verdachte’.
Daarnaast liggen er de prachtige verklaringen van drie vrijwilligers, drie donateurs en die van ex-burgemeester van Leeuwarden dhr. Crone.
Theoretisch is het dus een vrij simpele zaak, of het in de praktijk allemaal zo simpel is gaan we meemaken.
Zoals eerder vermeld is er tijdens de tweede regiezitting besloten dat alle extra toevoegingen -264 pagina's - NIET gevoegd worden in dossier ‘Edelhert’. Dus de meervoudige kamer zal tot een uitspraak moeten komen met deze zeven verklaringen en die van mij persoonlijk.

Jammer is dat deze, nu afgewezen, toevoegingen ons veel extra tijd en geld gekost hebben. Onze advocaat heeft veel uren besteed om de verdediging te voeren tegen deze ingediende toevoegingen. Ook de uren die we door de regiezitting kwijt zijn tellen gewoon door. Het voelt zo langzamerhand als een financiële - en mentale uitputtingsslag die eindeloos duurt. Er mag nu wel een einde aan komen wat mij betreft.
 
Wel doe ik wederom een oproep aan u allen om de komende zes weken te gebruiken om te zorgen voor een ruime voorraad producten! Het kan namelijk zo maar zijn dat we kort na 14 oktober 2021 gedwongen worden om de THC-houdende producten uit de bestelomgeving te halen! We zullen de aankomende zes weken ook verscheidene uitzendingen op YouTube inplannen met betrekking op de aankomende rechtszaak, en de eventuele gevolgen voor ons allen bij een negatief resultaat ervan.
 
Ik bedank u allen voor de steun en het vertrouwen de afgelopen zes jaar!
Laten we hopen dat er daadwerkelijk recht gesproken gaat worden.

Met vriendelijke groet,

Voorzitter Rinus Beintema
www.suvernuver.org
